---
layout: archive
title: "Teenuste ja hindade loetelu ja kirjeldused"
modified:
excerpt: ""
tags: []
image:
  feature:
  teaser:
---

### Logopeediline uuring   

**Näidustused teenuse osutamiseks:** Teenuse osutamine on vajalik kõne eelduste ja kommunikatsioonivõime hindamiseks ning võimaliku logopeedilise teraapia planeerimiseks. 

**Tegevused teenuse osutamisel:**
* kõne eelduste hindamine väikelastel;
* kommunikatsioonivõime, st suulise ja kirjaliku kõne loome- ja mõistmisoskuse, hääle ning mitteverbaalse suhtlemisoskuse hindamine (sõnavarauuring, hääldamise iuuring, kõnemõistmise hindamine, sidusteksti koostamise ja mõistmise hindamine, prosoodia uuring, kirjaliku kõne eelduste või toimingute uuringud jne.);
* kõne-ja keelehäire määratlemine ehk diagnoosi püstitamine, häire raskusastme määramine;
* logopeedilise teraapia vajaduse, sobivuse ja motivatsiooni hindamine;
* teraapiaplaani koostamine, kus kajastuvad eesmärgid ja metoodika.

### Logopeediline teraapia 

**Näidustused teenuse osutamiseks:** Logopeedilise uuringu tulemusel on selgunud, et klient vajab logopeedilist teraapiat. 

**Tegevused teenuse osutamisel:**
* logopeedilise teraapia ettevalmistamine; 
* kliendi kommunikatsioonivõime taastamine/kujundamine/arendamine; 
* kliendi ja/või tema lähedaste juhendamine iseseisvaks teraapia jätkamiseks kodus, harjutusmaterjalide valmistamine/kaasa andmine;
* kliendilt ja/või tema lähedaselt tagasiside küsimine.

### Kõneiseloomustuse koostamine   

**Näidustused teenuse osutamiseks:** klient vajab kõneiseloomustust. 

**Tegevused teenuse osutamisel:**
* Logopeedilise uuringu tulemuste tõlgendamine 
* Tulemuste põhjal kokkuvõtte koostamine 
