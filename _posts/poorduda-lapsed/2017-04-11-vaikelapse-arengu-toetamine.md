---
layout: article
title: "Viis olulist nõuannet väikelapse kõne arengu toetamiseks"
categories: poorduda-lapsed
excerpt: "Tühi rida"
author: kirja_tsura
tags: [Häälduspuuded, readability, test]
ads: false
---


* Lapse kõne areneb matkides – proovi panna last ennast jäljendama ja jäljenda ka teda (nt mängus)
* Anna lapse öeldule positiivset tagasisidet ja laienda tema ütlust – kui laps ütleb koera kohta „aua“, kiida teda ja ütle „Jah, aua. See on koer.“ 
* Lapse kõne areneb koostegevuses täiskasvanuga –  nii palju, kui võimalik, tegutsege lapsega koos. Koostegutsemise ajal rääkige lapsele kõigest, mida parajasti teete, nt: „Läheme õue. Paneme nüüd riidesse. Paneme mütsi pähe. Mütsil on paelad. Paneme need kinni. jne“
* Lapsevanema kõne peab lapsele arusaadav olema – jälgi, et räägid rahulikus tempos, lihtsate sõnadega ja mitte üleliia pikkade lausetega. Reegel on selline: kõnetu lapsega rääkides kasuta ühe-kahesõnalisi lausungeid, üksikuid sõnu ütleva lapsega kahe-kolmesõnalisi lausungeid jne. 
* Piira ekraaniaega – iga laps, eriti aga kõnearenguprobleemiga laps, vajab kõige rohkem üks-ühele suhtlust täiskasvanuga. Ekraanilt tulev multikas või video last rääkima ei õpeta, kuna suhtlust ei toimu.
