---
layout: article
title: "Kui täiskasvanu kogeleb"
categories: nouanded
excerpt: "Kolm nõuannnet täiskasvanud kogelejale"
author: kirja_tsura
tags: [kogelus]
ads: false
image:
  teaser: krookus.jpg
---


## Nõuanded täiskasvanud kogelejale

Et töö oma kõnega oleks efektiivsem, soovitame küsida nõu ja abi logopeedilt. Kui tahad siiski ise juba midagi enda kõne heaks teha, siis võid alustada järgmiste tegevustega:

1. Probleemi mõistmine. Mistahes probleemi lahendades, tuleks esmalt õigesti mõista probleemi ennast. Mõtle, mida Sa teed siis, kui Sa kogeled (Kas kordad või venitad häälikuid vm? Kas suled silmad? Kas püüad kiiresti ära rääkida? Jne.). Oleks mõttekas arutleda ka selle üle, millised on Sinu kogelusega seotud mõtted ja tunded (Kui tõsine on see probleem Sinu jaoks? Kas see on Sulle takistuseks suhetes või tööl? Jne.)
2. Üks samm korraga. Mõeldes oma kogelusele, näib see olevat nagu pusle, mis koosneb üksteisega sobivatest väikestest osadest ja moodustab lõpuks terviku. Korraga paigutad siiski vaid ühe tüki. Alusta sellega, mida on Sinu arvates võimalik muuta. Näiteks võid 2-3 korda päevas proovida hääldada ühte lauset eriti hoolikalt – aeglaselt ja lõdvestunult. Uuringud näitavad, et aeglaselt rääkides enamik inimesi kogeleb vähem.
3. Võta ühendust teiste kogelejatega! Sel moel saad jagada oma muret inimestega, kes Sind mõistavad, õppida teistelt ning teha koos teistega kõneharjutusi. [Eesti Kogelejate Ühing](http://kogelus.ee) korraldab regulaarselt kõneravilaagreid talvel ja suvel. Lisaks organiseeritakse ka tööd eneseabigruppides.

**Kokkuvõttes** soovime, et Sa ei jääks oma murega üksi. Kõneravis saad logopeediga rääkida oma kogelusest ning seejärel soovitab logopeed võtteid, mis aitavad vähendada just Sinu kogelust ning sellega kaasnevaid raskusi.

